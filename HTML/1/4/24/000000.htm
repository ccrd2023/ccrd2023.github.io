<html>
<body>
<h1>血书：祭天地偈文</h1>
<em>北京大学、林昭</em>
<h3>祭天地偈文（血书题衣）</h3>
<p>继年月日，上海市第一看守所忍死待决之囚钦犯林昭谨以心香一瓣，米浆一盏，痛泪一掬，悲歌一曲至诚遥祭于  故市长柯公庆施之灵曰：</p>
<p>鸣呼柯公，祥麟威风，鸦群独鹤，蚓虫潜龙！</p>
<p>缜思博学，内美具足，虽在和光，见判清浊！</p>
<p>明达治政，勤仁临民，众称劳绩，夙着贤声！</p>
<p>泰山九斗，学界师友，当朝衮衮，无出其右！</p>
<p>公自蹈海，祸从何来！丧邦罪我，二书酿灾！</p>
<p>娥性刚烈，惟备保洁，不由旁径，似难决绝！</p>
<p>犹是孺黄，评审未  ，古有明训，致榻之旁！</p>
<p>徵丑初示，泄药连致，为受清名，何惧身试！</p>
<p>神说感依，中霄震啼，追呼    ，竟隔灵汉！</p>
<p>晨曦乍布，已扬噩讣，惊耗入耳，痛摧肝肠！</p>
<p>当心中刀，泪决如潮，长  群踊，哀愤冲霄。</p>
<p>裂帕书誓，付彼贼子，要得解私，侠公  体。</p>
<p>朝歌声吞，暮哭招魂，天惨无色，地暗冥备。</p>
<p>哭公盛德，夙行谨饬，哭公治绩，曲惠生民。</p>
<p>哭公雅望，民不能交，哭公卓识，举直错枉。</p>
<p>哭公长才，竟赴夜台，哭公端品，忽沉蒿莱。</p>
<p>哭公惨殃，痛泪和血，英年不永，横遭摧折。</p>
<p>未尽才仁，未展经伦，未施抱负，未济众人。</p>
<p>苍昊汉漠，后土茫落，智士愕愕，…子碌碌。</p>
<p>鸣呼鸣呼，徒唤奈何！仇重山岳，恨若长河！</p>
<p>寸息九咽，寸喉为结，寸怀如冰，寸心似炽！</p>
<p>挨膺一声，月落参横，情切今也，绿绛再生。</p>
<p>松柏巍巍，是公仪态，丽日皓晖，是公兰颜。</p>
<p>广汉千里，是公遗体，江上青峰，是公……</p>
<p>灵客焯炽，是公素质，湖海苍茫，是公心肠。</p>
<p>清风霁雨，是公隽语，掣电鸣雷，是公雄威，</p>
<p>霜寒月白，是公散魄，长天将星，是公英灵。</p>
<p>水上珠没，歌赋月阙；人间何世，有斯惨劫。</p>
<p>这负伯仁，誓许此身，天怜冤抑，更旨封神。</p>
<p>忠勤端直，幽明同职，海疆靖时，永锁护国。</p>
<p>海碧天青，昊帝多情，终成正果，莫叹零丁。</p>
<p>灵体现合，音容职活，言笑常闻，起坐在侧。</p>
<p>何以为家，负然芳  ，朱文敛艳，碧血作花。</p>
<p>花开照夜，不祥姐嫁，九鼓未明，六月雪下。</p>
<p>湘竹蔓林，贞娥恨深，绵绵公意，悠悠女心。</p>
<p>鸣呼鸣呼，青衫误我，身世自悼，马舆终古。</p>
<p>侠觞千回，心宇成灰，春蚕未死，北宇声哀。</p>
<p>闾阖有道，至情不老，尽命完节，大义在抱。</p>
<p>百汇万年，碧落黄泉，来格来享，来告哭天！</p>
<p>鸣呼，哀哉！伏惟尚飨！</p>
<p> 来源：《林昭文抄》，甘粹先生2000年7月11日抄本。</p>
</body>
</html>