<html>
<body>
<h1>血书：自谏</h1>
<em>北京大学、林昭</em>
<h3>自谏（一九六四年二月血书）</h3>
<p>眼枯见骨，心死成灰，抱病郁痛，天乎冤哉！</p>
<p>家国多难，予生也哀，素丝欺  ，歧途方回！</p>
<p>失足自怜，回头百年，初心似水，指证苍于！</p>
<p>永昼频迫，风夜忧煎，意存碧落，恨穷黄泉！</p>
<p>作赋奈何，百身莫赎，坐令我众，遘此楚  ！</p>
<p>风尘寂寞，天涯沦落，忝难歌残，铜驼没绿！</p>
<p>故剑茫茫，故园就荒，举世无道，我适何邦！</p>
<p>穷途猖狂，戴哭兴亡，九畹芜秽，五内摧伤！</p>
<p>百虑重忧，谓我何书，恸念来日，血泪交浴。</p>
<p>已歌燕市，无惭楚囚，子期不见，江波悠游！</p>
<p>愁不能辍，愤不忍说，节不见改，志不可夺！</p>
<p>书愤沥血，明志绝泣，此身如絮，此心似铁！</p>
<p>自由无价，年命有涯，宁为玉碎，以殉中华！</p>
<p>山川挝鼓，河岳鸣笳，魂化雷电，肠断桑麻！</p>
<p>风雨长霄，平旦匪还，捐生取义，岂俟来朝！</p>
<p>志节皓皓，行状皎皎，正气凛冽，清名孔昭！</p>
<p> 来源：《林昭文抄》，甘粹先生2000年7月11日抄本。</p>
</body>
</html>